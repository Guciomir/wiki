<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Spelljammer Wiki - Spelljammer</title>
    <link rel="stylesheet" href="../css/style.css">
    <link rel="icon" type="image/x-icon" href="../images/logo.png">
</head>
<body>
    <div class="wrapper">
        <header>
            <img src="../images/logo.png" alt="Spelljammer Wiki Logo">
            <h1>Spelljammer Wiki - Spelljammer</h1>
            <button class="side-menu-trigger" onclick="toggleMenu()">Menu</button>
        </header>
        <aside class="side-menu">
            <ul>
                <li><a href="../index.html">Strona główna</a></li>
                <li><a href="historia.html">Historia świata</a></li>
                <li><a href="postacie.html">Postacie</a></li>
                <li><a href="lokacje.html">Lokacje</a></li>
            </ul>
        </aside>
        <main>
            <h2>Spelljammer (Kolos z Syberis)</h2>
            <div class="content-container">
                <img src="../images/the_spelljammer.jpg" alt="Spelljammer" class="spelljammer-img">
                <div class="text-content">
                    <p>Spelljammer (na Eberonie zwany też kolosem z Syberis) to największy i najstarszy znany statek przemierzający odmęty Flogistonu oraz wnętrza Kryształowych Sfer. Od niego zostały nazwane wszystkie późniejsze jednostki będące w stanie podróżować w przestrzeni międzygwiezdnej, jednak w odróżnieniu od nich jest on żywą istotą.</p>
                    <h3>Wygląd</h3>
                    <p>Spelljammer wygląda jak gigantyczna płaszczka o ogonie niczym u skorpiona. Na jego grzbiecie ulokowane jest miasto o strzelistych wieżach, które zamieszkują przedstawiciele wielu różnych ras. Owo miasto wyrasta bezpośrednio ze statku - budulcem jest swego rodzaju skóra pokrywająca istotę, z wyglądu i dotyku przypominająca rekinią.</p>
                    <p>Na każdym ze skrzydeł Spelljammera znajdują się potężne fortece połączone murem, na głowie ogromny plac, a na karku ogrody, które służą za źródło żywności dla mieszkańców.</p>
                    <h3>Funkcjonowanie</h3>
                    <p>Spelljammer nie posiada załogi jako takiej. Sam wytwarza żywe konstrukty zwane Shivakami, by wykonywały przeróżne zadania związane z funkcjonowaniem statku i spełnianiem podstawowych potrzeb istot go zamieszkujących. Jednostka posiada również broń pozwalającą na zwalczanie innych statków i przeszkód w przestrzeni - umieszczona jest na ogonie i nazywana jest Ostateczną bronią. Potrafi wygenerować kulę energii o potężnej mocy, zdolnej dezintegrować nawet całe planety, jednak może zostać użyta jedynie wtedy, kiedy zadecyduje o tym kapitan.</p>
                    <p>Spelljammer samoczynnie przemierza przestrzeń między Kryształowymi Sferami, odbywając odwieczną wędrówkę. Nie do końca wiadomo, na ile bestia jest inteligentna i czym kieruje się przy obieraniu następnego kursu. Wyjątkiem jest obecność kapitana na pokładzie - jeśli statek w danym momencie posiada kapitana, to on decyduje o kierunku podróży.</p>
                    <h3>Kapitan</h3>
                    <p>Statek nie zawsze posiada kapitana - aby zasiąść za jego sterami, potrzebny jest magiczny przedmiot znany jako Ostateczny Hełm. Aby zostać kapitanem, posiadacz Ostatecznego Hełmu musi dotrzeć do wieży kapitana na pokładzie Spelljammera i pokonać strzegącego jej Shivaka Strażnika. Po dokonaniu tego, komnata kapitana zamyka się, a jej nowy mieszkaniec obejmuje władzę nad pewnymi funkcjami statku.</p>
                    <p>Kapitan musi w pewnym stopniu trzymać się paru zasad opisanych w utworze znanym jako "Lament Spelljammera":</p>
                    <p>Czy to przenikasz kryształowe sfery, <br>
                    Czy dziką przestrzeń przemierzasz wytrwale, <br>
                    Jeżeli dalej chcesz trzymać me stery, <br>
                    Nie ląduj na żadnej z napotkanych </p>
                    <p>Jeżeli chcesz się utrzymać u sterów <br>
                    I razem ze mną przemierzać przestworza, <br>
                    Nie będziesz krzywdził moich pasażerów,<br>
                    Tych którzy tobie ani mnie nie grożą. </p>
                    <p>Aby uniknąć miana wiarołomcy, <br>
                    Nigdy, przenigdy nie rozpalaj ogni <br>
                    Gdy przez Phlogiston płyniesz jaśniejący; <br>
                    Ni to migoczących, ni nawet pochodni.</p>
                    <p>Jeśli się ważysz podnieść rękę na mnie, <br>
                    To ci ta ręka zostanie odcięta. <br>
                    W wieczną shivaków niełaskę popadniesz; <br>
                    Lepiej to sobie dobrze zapamiętaj.</p>
                    <p>Będziesz przestrzegać powyższych instrukcji, <br>
                    Jeśli nie chcesz stać się zdrady winnym. <br>
                    Mego pokładu nigdy nie opuścisz <br>
                    I nie pozwolisz tego zrobić innym.</p>
                    <p>Pierwsze pięć strof "Lamentu" jest powszechnie znane mieszkańcom statku, jednak istnieje również szósta, której treść poznaje dopiero istota zasiadająca na tronie kapitana:</p>
                    <p>Bądź jednak świadom - nie będzie zapłaty. <br>
                    Twoja nagroda: zgon albo więzienie, <br>
                    Głodowy uwiąd połowy kamratów.<br>
                    Zobaczysz jednak moje odrodzenie.</p>
                </div>
            </div>
        </main>
        <footer>
            <p>© 2077 Spelljammer Wiki</p>
        </footer>
    </div>
    
    <script src="../js/script.js"></script>
</body>
</html>
